LlB. XVlll. CAP. X). 435

ac copiose a Thrasymacho apud Platonem ⁹i‘) defensa, quanquam
a Socrate postea refutata divinitus, ita firmiter tamen haesit in
potentiorum animis, ut propagata quasique per manus tradita et:
summo studio retenta ne nunc quidem eis facile detrahi posse
videatur. Ac si quidem recte, ut par est, intelligeretur, veris-
sima et honestatis plenissima esset. Eadem enim prorsus est
imperantum et eorum, quibus imperatur, utilitas: neque potest
quidquam a communi utilitate seiunctum principi, qui modo nomen
illud tueri velit, utile videri. Cum igitur, quae iusta sunt, ex
publica potissimum utilitate spectentur: vere Flaccus affixe) utilita-
tem quasi matrem quandam iusti et aequi esse dixerit, si hoc
primum ponatur, nihil principi utile esse, nisi quod publice utile
sit3 recte ex eo, nou aliud esse ius, quam quod principi utile
sit, consequetur. Sed plerique potentium, quihus ab aliis occu-
pationibus tantum otii non est, ut vacet ista tam tenuiter acute-
que rimari, in scholis ista inter pueros et inter homines a rerum
agendarum studio remotissimos iactari sinunt: ipsi crassius et
simplicius philosophantur, neque quod iustum est, id sibi utile
csse3 sed quod sibi utile putant, idem iustum etiam esse con-
cludunt. Utilitatem autem suam opum et potentiae magnitudine
et nullis infrenata legibus ἢῆ) explendarum cupiditatum licentia
metiuntur. Neque ullam cantilenam aut ullum acroama libentius
audiunt, quam leges ipsas dicere, principem legibus solutum
csse, et, valerc iussis interpretibus quibusdam nimio acumine
molestis, qui dictum illud non tam late patere, sed de certo
quodam duntaxat legum genere accipi volunt, ipsi, ut leges con-
dere, ita leges interpretari suum esse dicentes, omnibus se et
humanis et divinis legibus solvunt. Atque ut Homerus †) aliis
vocabulis uti homines ait, aliis deos.- ita isti humani Ioves alio
iure alios uti iubent, alio utuntur ipsi: ne'c eadem sunt earun-
dem rerum vocabula. Quae vulgo scortationes, adulteria, ra-
pinae, caedes nominari solent: eadem a quibusdam admissa ludos,
amores, delicias, et a magno ac contumeliarum insolenti animo
profectas ultiones vocari videas. Silent inter ista miserae lc-
ges ††): et, si malo cavere velint, ipsae quoque tantum non
aut mussare aut adulari iubentur. Nam ut ad Olympi cacumen
venti, sic ad excelsa et in sublimi posita leges non perveniunt.

24³] de Rep. lib. 1. pag. 338. C. sq- Cf. Mur. Comment. in Aristot. Ethic.
opp. Tom. 111. pag. 366 sq. in Plat. Reum. pag. 550. FAESL — Vid. Ast. ad
Plat. Polit. pag. 359.

Ξῐεετε) Satir. Ι. 3, 98. Atque ipsa utililas iusti prope mater et aequi.

;·,:--:::-<::-) i. e. nullis legibus coercita, tumetium infrenatus rarius ponitur im-
proprie pro frenatus. Apud Ptin. maiorem [H. N. lib. xxxu. cap. 1. S. 2.]
legitur infrenare impetus. mmm.

†) Iliad. 1. 403. 11. 811. XIV. 289. al. Omnes Homericos locos huc per-
tinentes enumeratos vid. apud Lakemacher. observ-v. phil. 111. 4. pag. 250—269.
ssiElgpcn. ad Greg. cor. pag. 92. ed. senaef. Heindorf. ad Plat. phaedr. pag. 268.

††) Notissimum est illud Ciceronis Or. pro Mil. cap. 4. §- 10. Silene enim

leyes inter arma. 28 ἦ

459

