ΧΠ

quas postea comperi etiam Ruhnkenium V. C. de universis
operibus Muretinis nuper meritissimum, amplioris instituti et
operis sui hahuisse. Nam quum haec mihi conditio offerretur,
illius editio nondum prelo exierat. Alioqui quidquid huius eon-
silii erat, aut plane non foret susceptum, aut certe ut alio
traduceretur, curassem. Non poenitet tamen me operae in-
sumptae. Quoniam enim quatuor ista Ruhnkeniana volumina
pretio, quo veneunt, maiori minus invitant emtores, eosque
minime, quorum id maxime intererat: plerisque iuvenum,
critica studia aemulantium, hac demum editione nostra opus
praestantissimum in manus venturum sperare licet. Quae
autea factae erant editiones, et paucae erant et rarae. A
Grutero autem in Lampade critica liber editus est adeo immunde
et sordide, qua chartam, qua literarum formas et atramentum,
ut quantum allicit ipsius scriptoris nitor, tantum istarum rerum
foeditas absterreat. Hoc ne quis amplius queri possit, libra-
rius prospexit.

Mihi vero et ipsi aliquid agendum videbatur, quo nova
repetitio aptior ad usum fieret. ltaque locorum omnium, quorum
a Mureto aut correctio fit aut qualiscumque mentio, dilig-enter
indicium feei. Egit hoc Gruterus quoque, sed non constanter,
et in iis duntaxat libris, qui vulgo feruntur vel ei forte sub
manu essent. In aliis multis opera eius delicit. Scilicet est
ubi res negotium faciat, praesertim ubi ne liber qnidam scu
libri auctor nominatur, sed modo universe Grammaticus aliquis
vel Poeta quippiam narratur dixisse3 veterum id quidem more,
at nobis illo, tot librorum lectione districtis, saepe molesto.
Fieri non potest, etsi quis omnes antiquitatis latebras perreptavit,
ut ei ubique memoria in tempora prompta suggerat quod postu-
latur: ut non male de nobis meruisse videatur, qui nos vel
unius semihorae dispendio liberet. Quam igitur rem et iis, qui
hospites essent in libris veterum, necessariam, et eruditis eom-
modam fore videbam, eam seci accuratius, praeterquam paucis
in locis, ubi de rebus agitur, quae quum Mureti aetate con-
troversae, rationum et argumentorum luce egerent, nunc ex-
ploratae sunt et iuxta doctis indoctisque cognitae. Putida ibi
diligentia ista fuisset.

Alterum, quod addam auctarii loco, ex parte iam factum
est a Ruhnkenio. Nam sunt quaedam apud Muretum, etsi
eum iure nostrorum temporum Ciceronem appellaris, quae La-

