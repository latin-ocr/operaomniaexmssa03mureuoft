152

144 VAR. LECT.
C A P U T IX.

Illum-atas locus e primo Tope'corecm Arz'stotelzze.

QUODAM loco e primo Topicorum Aristotelisfff) vis particulae
πρὸς non satis e Latinis interpretibus percipi potest: ubi sic
philosophus loquitur: Μὴ λανθανέτω δ’ ἡμᾶς, ὅτι τὰ πρὸς τὸ
ἴδιον, καὶ τὸ γένος, καὶ τὸ συμβεβηκὸς πάντα λεγόμενα, καὶ
πρὸς τοὺς ὁρισμοὺς ἁρμόσει λέγεσθαι. Non enim vertendum est
ita, ut illi faciunt, ud proprium, acl genus, acl eventum, acl de-
finitiones: sed adversus. Hoc enim docet philosophus: quae
argumenta afferri solent ad docendum, aliquid non esse alicuius
rei proprium, aut eventum, aut genuS, eadem valere adversus
definitiones. Nam ut, si quid non reciprocatur, proprium non
est, ita neque delinitio. Et si doceatur, genus non esse id,
quod in definitione pro genere positum est: ipsa quoque defini-
tio perimetur. Quin etiam si quid ostendatur eorum, quae ad
definiendum adhibita sunt, μὴ ὑπάρχειν, tolletur delinitio: cum
in tollendis etiam eventis cadem ratio valeat. Est autem ila
dictum πρὸς, ut in illis πρὸς Λεπτίνην, πρὸς τὴν Φιλίππου
ἐπιστολήν, et similibus. Sic et libro secundo ἢ’ἔῆ τὰ πρὸς τὴν
θέσιν vocavit ea, quac ad oppugnandam θέσιν valerent.

CAPUT X.

Correetus et illustratus loeus e secundo Topz'corum.

Sz QUANDO thesis nobis aliqua impugnanda sit, quae sterilis, ut
ita dicam, et ieiuna sit, neque magnum ullum habeat campum,
in quo excurrere possit oratio: qua ratione huic incommodo oc-
currere ac mederi debeamus, copiose Aristoteles libro secundo
Topicorum docet. Inter cetera autem quae ponit apta et ac-
commodata ad orationem in planum ac patentem locum ex illis
angustiis educendam, vafrum quoddam et callidum artificium de-
tegit, quo sophistae uti solerent: ob idque locum illum sophi-
sticum vocat: τόπος enim plane, non τρόπος, eo loco ἢῆ) le-
gendum videtur. ld erat huiusmodi. Habebam sophistae me-
ditatos ac paratos multos diversis de rebus communes locos.
In iis et ornamentorum et argumentorum omni genere abunda-
bant. Ergo si forte in suis illis ἐπιδείξεσι quaestio inciderat
quaepiam, ad quam ipsi tractandam minus instructi forent, qua-
cunque via poterant, abducebant disputationem a re proposita
ad unum aliquem e locis illis communibus, in eoque postea
sese iactabant. Id quatuor modis lieri potest. Quorum priores
duo neminem dedecent: tertius hahet aliquid sophisticum: ideo-
que parce ac modice eo utendum. Quartus autem continet aper-

÷12·] cap. 6.
³³³3] cap. 2. 5.
{ox-³3²) Top. lib. 11. cap. 5. Bekkerus τρόπος retinuit.

