PRAEFATIO
FRIDERICI AUGUSTI WOLFII.

..—.....-————

Quamvis haec tempora nostra parum favere videantur libris,
qui toti sunt de critico genere et in corrigendis veterum
scriptorum locis versantur: exstitit tamen nonnunquam libra·
rius unus et alter, qui chartae in tot frivolis hodie nimis cito
pereuntis fortuna motus ad istiusmodi scripta animum appelleret,
vel ut in tabernas redirent dudum distracta, vel nova ut pro-
starent. Id consilium iam pluribus abhinc annis reddidit stu-
diosis Vinc. Contareni, Β. Martini Varias Lectiones, G. Cuperi
Observationes aliosque libros aliquot eiusdem classis repetita
editione parabiliores factos.

Ac nobis quidem saepe optabile visum est, ut libri critici
tales, qui in aliquo numero atque honore essent, in unum
corpus iungerentur, non integris verbis auctorum (nimia quippe
moles esset), sed ita ut excerptae darentur coniecturae et emen-
dationes, emendandi caussis, quam fieri posset brevissime,
subiectis. Eget, si qua alia ars aut disciplina, talibus instru-
mentis profecto haec tam operosa et multiplex antiquarum doctrina
literarum. Nunc, quidquid istorum praesidiorum exstat, quum
tot voluminibus, partim etiam raris, dispersum sit: tam maiori
parti doctorum, quae bibliothecis caret, quam ceteris, qui
libris magis abundant quam otio, gratus videbatur eiusmodi
labor futurus esse. Quamobrem miror, quod, quum tam multi
ex litteratis hodie opus quaerant, ut sint etiam, qui in libello-
rum periodicorum indicibus faciendis laborent, nemini adhuc
tam fructuosa tamque pauxilli ingenii occupatio in mentem venit.

lam vero ut librario taleni librum reparare volenti Muretum
potissimum traderem, plures caussae fuerunt, sed eaedem fere,

