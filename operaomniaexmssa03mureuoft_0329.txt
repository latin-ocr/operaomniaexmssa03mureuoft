LIB. XI. CAP. VllI. 247

inferorum foribus Cerberum, et Acheruntis transvectionem, et
caussae dictionem ad Minois tribunal, et pertusis doliis aquam
haurientes puellas, et Ixionis sibi assidue imminentem fugam,
et metuentem, ne aut siti aut ‚impendentis saxi casu denuo
moriatur, Tantalum, et totam denique illam in Plutonis domo
tragoediam, quicumque ex veteribus paulo cordatiores erant, in
somniorum aut anilium fabellarum loco semper habuerunt. Ita-
que et Cicero primo libro Tusculanarum*) ea irridere ac pi-
ctorum et poctarum portenta vocare non veretur, quae convin-
cere nihil negotii sit: et aliorum quamlibet multa testimonia
colligi possunt, ex quibus constet, eandem illorum quoque his
dc rebus fuisse sententiam. Sed et antiquissimus poctarum Ho-
merus tecta quadam urbanitate significavit, quaecumque ipse de
inseris cecinisset, talia esse, qualia interdum mulierculis et pue-
rulis ad focum sedentibus aut fallendi aut conciliandi somni gra-
tia narrari solerent. Facit enim Ulixem moneri a matre, ut
quam primum superos repetat, quaeque apud inferos vidit, mente
condita teneat, ut habeat quod uxori narrare possit**):

Ἀλλὰ φόωςὸε τάχιστοι λιλαίεο. ταῦτα δὲ πάντα
’Ίσθ’ , ἵνα καὶ μετόπισθε τεῇ εἴπῃσθα γυναικί.

Ut tantum non aperte dicere videatur***),
Πὰρ πυρὶ χρὴ τοιαῦτα λέγειν χειμῶνος ἐν ὥρῃ.

Summus autem Homericarum virtutum imitator Virgilius aliam
rationem commentus est, qua idem obscure ae symbolice indi-
caret †). Nam cum duas, ex Homero hoc quoque, Somni por-
tas fecisset, Corneam unam, qua vera3 Eburnam alteram, qua
falsa insomnia mitterentur: Aenean, spectatis illis inferorum
portentis, porta eburna egredientem facit, ut sagacibus lectori-
bus suspicandum relinqueret, talem esse totam illam τερατολο«
γὶαν, qualia somnia ex inferis eadem illa porta exire dixisset.

CAPUT VIII.

Veterum comicorum loci duo inter se collati.

Facem expressit Plautus in Menaechmis Peniculi parasiti eda-
citatem, qui cum Cylindrum coquum, iussum tribus parare pran-
dium, interrogantem fecisset, quinam illi tres futuri essent, rc-
spondissetque meretrix, se et Menaechmum et parasitum eius,
ita statim ratiocinantem inducit coquum ††):

F εκ) cap. 5 sq. et cap. ¹6. Cf. Mur. Schol. in Horat. Tom. 11. pag. 945.
milvi«) odyss. XI. 222 sq.
ἣεὲειΐε) Xenophanes ap. Athen. lib. 11. pag. 54. Ε.

ᾧ) Aeneid. Vt. 894. Cf. OdysS. XIX. 56³.
†''s) ¹· 4, 4¹

258

