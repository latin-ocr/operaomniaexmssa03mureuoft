IX

suam ipsius orationem aliquopiam modo exornaltdam
adhiberet, ex veteribus scriptoribus paene innumeros
attulit Muretus3 deinde probatissimas, quae nunc baben-
tur, illorum scriptorum editiones respiciens, quae nunc
sit singulorum locorum natura et ratio, quam potui
brevissime adieci. Hoc negotium sane quam molestum
fuit taediique plenum. Etenim Muretus, praeterquam
quod non modo interdum nomina scriptorum, sed etiam
scripta, fabulam cum fabula, dialogum cum dialogo
inter se permutavit, temporum suorum morem servans
saepenumero Platonis, AristoteliS, aliorum nomina nude
ponit, sine ullo libri indicio, aliquando in universum
haec et illa apud scriptorem aliquem vel poetam legi
memorat. Est etiam, ubi virum optimum memoria,
quam habebat tenacissimam, miro modo lapsum arbi-
trere. Quod ego ut exemplo tibi comprobem, afferam
libri I. caput 9. extr. ubi Menandri comici mentione
facta haec sequuntur: Sed me hunc versum alicubi
legere memini: Ὑγιὴς νοσοῦντα ῥᾷστα πᾶς τις ’
νουθετεῖ. Hoc versiculo male perspectis iis, quae prae-
cedunt, complures, in quibus Blomfieldius ad Aeschyli
γ Pers. v. 263. usi sunt tamquam Menandreo. Atqui recte
vidit Aug. Meinekius ad Menandri et Philemonis Reliqq.
pag. 22. ipsum Muretum istum trimetrum lusisse. Atque
omnino nobis, qua nune sumus Graecarum literarum
peritia, paullo negligentior in Graecis videtur fuisse
Muretus. Scilicet incidimus passim in verba composita
Graecis incognita, item in formas re vera inauditas,
quo referendum est συγχορτᾶζεσθαι lib. XIV. cap. 4.
εὖὸίερος cum εὔδιος confusum lib. XIV. cap. 19. de-
nique ταραβέα lib. I. cap. 16. [quod sive Mureti sive
typothetae est, monstrum profecto est. Plurima signi-
ficaverat Faesius, cuius eximia diligentia diei vix potest
quantum mihi profuerit.

Aliud adnotationis genus est, quod ex omni operis
instituto versatur in castiganda dictione Latina. Quae
licet ab omnibus merito praedicetur propter exquisitam
elegantiam, eximiam venustatem, miram ubertatem alias-
que virtutes, quas enumerare longum est, tamen non

