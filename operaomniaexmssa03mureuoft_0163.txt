M. ANTONII MURETI 12n.

AD

HIPPOLYTUM ESTENSEM

S. R. E. CARmNALEM ILLUSTRISSIMUM

VARIARUM LECTIONUM
LIBER SEXTUS.

CAPUT Ι.

De praenotc'om'bus, quibus scientiarum omm'um principia deben-
tur. Explicatzmz et correctum pm‘rzez'piutn posteriorum
Analylz'corum Aristotelis.

EORUM, quae ab hominihus aut discuntur, aut docentur, non-
nulla eiusmodi sunt, ut plane nullam mentis agitationem requi-
rentia sensu prope nitantur uno: alia, in quibus motus quasi
quidam mentis necessarius est, progredientis ex uno in aliud
viamque sibi paulatim ex aliis ad alia munientis, Etenim ubi
quis exempli caussa saltare discit, nullo ad eam rem mentis
motu indiget: tantum opus est, ut, quod magistrum facientem
viderit, id ipse quoquc imitari studeat, et ea, quae videt, in
memoria infigere: ut, cum volet postea, etiam sine doctoris
opera, eodem modo atque ordine corpus movere possit. Iis
autem in rebus nullum omniuo mentis esse munus, vel cx eo
intelligi potest, quod talia etiam bestiae discunt: quodque in
hominum genere non minus saepe tardo et hebeti quam celeri
et acuto praeditis ingenio talium artium praestantiam contingere
videmus. Ac cum illa philosophiae, ut ita dixerim, progymnas-
mata discimus, quac propter perfectionem commune discipli-
narum nomen effecerunt suum: multoque magis, cum ad illam 121
ipsam bonorum omnium parentem philosophiam accedimus: ihi
vero cernitur ct exercetur illa vis, quam Graeci, quorum fuit
et doctrina maior, et verborum eopia uberior, διάνοιαν, vulga-
res sapientiae magistri non usitato veteribus magis quam ad
rem exprimendam non apto vocabulo de'scursum nominarunt.

8*

